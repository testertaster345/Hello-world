# Glasovna promena

## Jednačenje suglasnika po mestu tvorbe:

Jednačenje suglasnika po mestu izgovora je glasovna promena zbog koje najčešće dolazi do greški u izgovoru, ali i u pisanju. Jednačenje suglasika po mestu izgovora je glasovna promena u kojoj: 

- zubni suglasnici  S i  Z kada se nađu ispred prednjonepčanih suglasnika Đ, Ć, DŽ, Č, LJ, NJ, Š i Ž prelaze u prednjonepčane suglasnike Š i Ž.
_prositi – pros + nja – prošnja, mrzeti – mrz + nja – mržnja_

- nadzubni sonant  N ispred dvousnenih suglasnika B i P prelazi u M.
_zelembać (zelen + bać –  zelenbać – zelembać), stambeni (stan+ beni –  stanbeni – stambeni)_

- zadnjonepčani suglasnici G i H ispred prednjonepčanog suglasnika Č prelaze u prednjonepčano Š.
_breg – breg-čić – breščić, orah – orah-čić – oraščić_


##  Jednačenje suglasnika po mestu tvorbe i druge glasovne promene:

- Jednačenje suglasnika po zvučnosti vrši se pre jednačenja suglasnika po mestu tvorbe.
_obraz + čić – obrazčić – obrasčić (jednačenje suglasnika po zvučnosti) – obraščić (jednačenje po mestu tvorbe)_

- Do gubljenja suglasnika najčešće dolazi posle jednačenja suglasnika po mestu tvorbe.
_bez + žični – bezžični – bežžični (jednačenje suglasnika po mestu tvorbe) – bežični (gubljenje suglasnika)_

- Jotovanje se vrši pre jednačenja suglasnika po mestu tvorbe.
_list + je – listje – lisće (jotovanje) – lišće (jednačenje suglasnika po mestu tvorbe)_
