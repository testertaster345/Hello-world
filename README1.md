# Glasovna promena

## Jednačenje suglasnika po zvučnosti:

Kada se u reči nađu u dodiru dva prava (šumna) suglasnika nejednake zvučnosti, prvi od njih se prilagođava drugom: (Prvi suglasnik iz para, zamenjuje se svojim parnjakom koji je po zvučnosti jednak drugom suglasniku iz para.Jednačenje suglasnika po zvučnosti vrši se prilikom promene oblika reči i prilikom građenja novih reči radi lakšeg izgovora. Pogledaj na https://www.pismenica.rs/gramatika/jednacenje-suglasnika-po-zvucnosti/ )

Prema zvučnosti, šumni suglasnici se dele na:

- zvučne: b, d, dž, đ, g, z, ž

- bezvučne: c, č, ć, f, h, k, p, s, š, t

Svaki zvučni suglasnik ima svoj odgovarajući bezvučni parnjak i to: b–p, d–t, dž–č, đ–ć, g–k, z–s, ž–š.


## Obezvučavanje - promena zvučnog suglasnika u bezvučni:

- B u P: hleb – hlepčić, kobac – kopci, ljubak – ljupka;
- D u T:  pred+čas – pretčas, predak – pretka, sladak – slatka;
- DŽ u Č: Kembridž – kembrički;
- Đ u Ć: riđ – riđkast, žeđ – žećca;
- G u K: drugi – drukčiji, beg – bekstvo;
- Z u S: bez+konačan – beskonačan, blizak – bliska, drzak – drska;
- Ž u Š: držati – drška, težak – teška.


## Ozvučavanje - promena bezvučnog suglasnika u zvučni:

- Č u DŽ: poručiti – porudžbenica, vrač – vradžbina;
- K u G: burek – buregdžija;
- P u B: ćevap – ćevabdžinica, top – tobdžija;
- S u Z:  s+bogom – zbogom, s+družiti – združiti;
- Š u Ž: zaduš+bina – zadužbina;
- T u D: svat - svadba, kositi – kosidba, ploviti – plovidba.

## F, H, C:

_Bezvučni suglasnici c, f i h nemaju svoje zvučne parnjake._

Ipak, kada se ovi suglasnici nalaze na drugom mestu, utiču na promenu zvučnih suglasnika ispred sebe: raz+cvetati – rascvetati, raz+formirati – rasformirati, raz+hladiti – rashladiti.
