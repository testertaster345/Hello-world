# Jotovanje  

Jotovanje je glasovna promena u kojoj se sonant J spaja sa suglasnicima ispred sebe koji nisu prednjonepčani suglasnici (Z, S, D, T, N, L, K G, H) 
i na taj način daje prednjonepčane suglasnike (Ž, Š, Đ, Ć, NJ, LJ, Č).

Primer: VEŽEM

_vezati – vez + jem – vezjem – vežem_

Kada se sonant J nađe ispred usnenih suglasnika B, P, V, M ne stapa se sa njima, već prelazi u samoglasnik LJ, pa dobijamo grupe BLJ, PLJ, MLJ i VLJ:

Primer: GLUPLJI

_glup – glup + ji – glupji – gluplji_

Jotovanje se javlja u sledećim slučajevima:

 ## Komperativ prideva:

Primer:  CRNJI

crn + JI – crnJI – crnji

 ## Prezent pojedinih glagola:

Primer:  HRAMLJEM

hramati – hram + jem – hramjem – hramljem

_Kod glagola čija se prezentska osnova završava na K, G, H,  ako glagol ostaje nepromenjen u trećem licu množine prezenta izvršena glasovna promena je palatalizacija.
U ostalim  slučajevima  izvršeno je jotovanje_

Primer: PEČEM

JA pečem – ONI peku.  (Izvršena glasovna poromena je palatalizacija)

Primer: PEČEM

JA stružem – ONI stružu. (Izvršena glasovna poromena je jotovanje)

 ## Trpni pridev pojedinih glagola:

Primer: VOLJEN

voleti – vol+ jen – voljen

  ## Instrumental jednine imenica ženskog roda koje se završavaju na suglasnik:

Primer: GLAĐU

glad – glad+ ju – glađu

  ## U izvedenim rečima:

Primer: CVEĆE

cvet – cvet + je – cveće


# Često su u rečima u kojima je izvršeno jotovanje izvršene  i druge glasovne promene:

1) jednačenje suglasnika po zvučnosti, gubitak suglasnika, jotovanje

Primer: ISITNJEN

iz + sitniti  – izsitniti  – issitniti –  isitn + jen – isitnjen

2)  jednačenje suglasnika po zvučnosti, jednačenje suglasnika po mestu tvorbe, jotovanje

Primer: IŠČAŠENJE

iz + čašiti  – izčašiti  – ižčašiti –  iščašiti – iščašenje

3) jotovanje, jednačenje suglasnika po mestu tvorbe

Primer: GOŠĆA

gost + ja – gostja – gosća –  gošća



